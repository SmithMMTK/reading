
ระบบภายในองค์กรหลายแห่งมักใช้ _file share_ บนเครือข่ายคอมพิวเตอร์ภายใน (_on-premises_) โดยผู้ใช้สามารถเก็บไฟล์ไว้บนคอมพิวเตอร์เครื่องหนึ่ง แล้วให้ผู้ใช้งานหรือแอปพลิเคชันจากเครื่องอื่นเข้าถึงไฟล์นั้นได้ วิธีนี้เหมาะสำหรับเครือข่ายภายใน (_LAN_) แต่ไม่เหมาะเมื่อจำนวนผู้ใช้เพิ่มขึ้น หรือมีผู้ใช้อยู่ตามสถานที่ต่าง ๆ

_Azure Files_ เป็นบริการที่เปรียบเสมือนการสร้าง _network share_ บนคลาวด์ ช่วยให้สามารถแชร์เอกสารหรือไฟล์อื่น ๆ ให้กับผู้ใช้หลายคนได้เหมือนที่เคยทำในระบบ _on-premises_

เมื่อย้าย _file share_ ไปอยู่บน _Azure_ องค์กรสามารถลดต้นทุนด้านฮาร์ดแวร์ ลดภาระในการดูแลระบบ และยังได้รับประโยชน์จากความพร้อมใช้งานสูง (_high availability_) และ _cloud storage_ ที่ปรับขยายได้ตามต้องการ

![An Azure storage account with an Azure Files share](https://learn.microsoft.com/en-us/training/wwl-data-ai/explore-provision-deploy-non-relational-data-services-azure/media/azure-files.png)

คุณสามารถสร้าง _Azure File Storage_ ได้จาก _storage account_ ซึ่งรองรับการแชร์ข้อมูลได้มากถึง 100 TB ภายใน _storage account_ เดียว โดยสามารถแบ่งออกเป็นหลาย _file shares_ ได้ตามต้องการ แต่ละไฟล์มีขนาดได้สูงสุด 1 TB และคุณสามารถกำหนด _quota_ เพื่อจำกัดขนาดของแต่ละ _share_ ได้

ปัจจุบัน _Azure File Storage_ รองรับการเชื่อมต่อพร้อมกันได้สูงสุด 2000 _connections_ ต่อ _shared file_

เมื่อสร้าง _storage account_ แล้ว คุณสามารถอัปโหลดไฟล์ไปยัง _Azure File Storage_ ได้ผ่าน _Azure portal_ หรือเครื่องมืออย่าง _AzCopy_ นอกจากนี้ยังสามารถใช้บริการ _Azure File Sync_ เพื่อซิงค์ไฟล์ที่เก็บไว้ภายในองค์กรกับข้อมูลใน _Azure_ ได้อย่างต่อเนื่อง

_Azure File Storage_ มี _performance tier_ ให้เลือก 2 แบบ:
- _Standard_ ใช้ฮาร์ดดิสก์แบบทั่วไป (_HDD_) ซึ่งประหยัดค่าใช้จ่าย
- _Premium_ ใช้ดิสก์แบบ _solid-state (SSD)_ ที่มี _throughput_ สูงกว่า แต่มีค่าใช้จ่ายมากกว่า

_Azure Files_ รองรับโปรโตคอลสำหรับการแชร์ไฟล์ผ่านเครือข่ายอยู่ 2 แบบหลัก:

- _Server Message Block (SMB)_ เป็นรูปแบบการแชร์ไฟล์ที่ใช้กันอย่างแพร่หลายระหว่างหลายระบบปฏิบัติการ เช่น _Windows_, _Linux_, และ _macOS_

- _Network File System (NFS)_ เป็นโปรโตคอลที่นิยมใช้ในบางเวอร์ชันของ _Linux_ และ _macOS_ การสร้าง _NFS share_ จำเป็นต้องใช้ _premium tier storage account_ และต้องมีการสร้างและกำหนดค่า _virtual network_ เพื่อควบคุมการเข้าถึงข้อมูล

การเลือกใช้ _SMB_ หรือ _NFS_ ขึ้นอยู่กับระบบปฏิบัติการและความต้องการของแอปพลิเคชันที่ใช้งาน